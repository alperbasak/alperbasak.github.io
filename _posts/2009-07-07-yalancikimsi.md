---
layout: post
title: "Yalancıkımsı"
description: Şu yıldız bizim olsun mu? dedi kız
image: '/assets/img/yalan.jpg'
category: 'shorts'
twitter_text: Yalancıkımsı - "Şu yıldız bizim olsun mu?" dedi kız.
introduction: Şu yıldız bizim olsun mu
tags:
- yildiz
- dalgakiranda
- romans
---
"Olsuun" diye cevap geldi yanında oturan çocuktan. nerden tanışmışlardı, o yıldız neyin nesiydi ikisi de bilmiyordu. kızın laf olsun diye sorduğuna adı gibi emindi. 15 dakkada bir konuşuyolar, bu konuşma da 10 saniye sürüyodu. ikisi de konuşcak bişeyleri olmadığı için öyle oturuyolardı dalgakıranda. çok kişi yoktu orda, bir iki çift ve 3-4 kişilik kıro ekibi. yıldızı düşündü çocuk. unutmamalıydı. kızlar unutkan çocukları sevmezdi. kendilerince özel günleri en küçük ayrıntısına kadar kaydederlerdi; kaç kişi vardı, ne giymişlerdi, etrafta neler vardı. her şeyi isterlerdi. çocuğun hafızası iyi değildi ama hatırlamak zorunda olduğunu biliyodu. ilerisi için gerekliydi. filmlerde öyle olmuyo muydu? kız bir özel günün sorusunu sorar, çocuk bilir ve sevişirlerdi. şu an sevişmediklerine göre ilerisi için bi yatırım gibi düşündü ve yıldızın yerini ezberlemeye çalıştı. herkesin bildiği büyük ayının uç yıldızından bikaç yıldız uzaktaki en parlak olanını seçmişti kız. şanslı sayılırdı. yıldızın yerini ezberlemeye çalışırken hala çiftler arasında yıldız seçmece kaldı mı diye düşündü. hangi devirde yaşıyolardı ki? düşünmesi gereken en son ayrıntılardan biri diye düşündü, kız gayet güzeldi, neden böyle şeylere takılsındı ki zaten.

aklını kurcalayan en büyük şey ise "neden"di? neden böyle güzel bi kız yanında "bizim", "canım", "bitanem" gibi ilişkimsi konuşuyodu? ikisini yanyana görenlerin "oha kıza bak, yanındakine bak" dediklerini gözlerinden okuyodu hep. kendini beğenmezdi hiç çocuk. neden beğensindi ki zaten. ortada hep bi burak, hep bi emre, hep bi emir vardı. kendini kıza layık görmüyo, hep o güzellikteki kızların onunla dalga geçmek için beraber olduğunu düşünüyodu. ama şimdi yanındaydı. o yüzden dikkatli davranmalıydı. son derece dikkatli, yoksa her zaman ait olduğu yere geri postalanacağını biliyodu.

ona göre çirkinler ölmeliydi. böylece her zaman güzeller dünyayı dolaşacaktı, güzel bir dünya demekti. görecelik ona göre sıradan kalıyodu. her şeyden tattığı için her şeye karşı nötr davranabilmesini biliyodu. bu da güzel insanları seçmesinde kolaylık getiriyodu. buraklar, emreler, emirler güzeldi, o değildi ve bu güzel kızın yanında olmayı haketmiyodu. güzel insanlar bu kızla sevişsin diye kendini feda edebilirdi. ne de olsa kendisi çirkin, özenti biriydi. belki de kendini çirkin ve özenti biri olarak bildiği için feda edecekti, burak, emre ve emirlere yer açacaktı. bütün bunları düşünürken "çok suskunsun" dedi güzeller güzeli. ah o dudaklar.. sıçmıştı, batırmıştı, hiç eğlenceli değildi. kızı eğlendiremiyodu. "hiiç, yıldızlara bakıyordum" dedi, bir kaçamak. yıldızlara bindirilen gereksiz anlam işe yaramıştı galiba. "bu uçsuz bucaksız evrende yalnız olmadığımızın birer kanıtı gibiler" dedi. kimse yalnızlık konusunda dalga geçemez, yalan söyleyemezdi. böyle bir söz bütün kapıları açardı. klişelerin klişesi de olsa götü büyük ama içi boş bi sözdü. o sırada kimlerle seviştin diye düşündüğünü söylese tam bir ayı olacaktı.

sanırım insan psikolojisini iyi çözmüştü. damara göre şerbet deyimi.. bu güzelliği kaybetmemek için yalan söylüyordu. bu güzelliği de yalanla almıştı. ne kadar yalan söylerse o kadar yükseliyodu, yıldızlara ulaşıyodu. onlardan biri oluyor ve kendini yalancı aşıklara seçtiriyodu. güzellik böyle olmamalıydı. o zaman gerçeklerden bahsetmesi gerekirdi. onunla sadece güzel dudaklarından tat almak için, sadece onunla yatmak için birlikte olduğunu söylemeliydi. söyleyemezdi. söylerse güzel piskolojisi buna karşı gelir ve onu gerçekçilik yerine ayılıkla damgalardı. ayılıkla damgalanıp tamamen dışlanmak yerine bu eziyeti çekmek zorundaydı. hala gökyüzüne bakıyolardı. "aaa, yıldız kaydı gördün mü?" dedi güzel, "hadi bi dilek tut" diye emredercesine sordu. nası karşı gelebilirdi ki. güzel yanındaydı ve o çirkindi. "tuttum" dedi, ona bakarak gülümsedi. aslında hiç bişey tutmamıştı, sonuçta geçen sadece bir uçaktı.
