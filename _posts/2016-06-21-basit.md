---
layout: post
title: "Basit"
description: Tüketimin bu kadar çabuk, her şeyin yenisine ve üst modeline bu kadar aç olan bir nesilde bir taşa şekil vererek, heykeltraşlık yapmak kabul edilemezdi.
image: '/assets/img/basit.jpg'
category: 'reproof'
twitter_text: Basit - Tüketimin bu kadar çabuk, her şeyin yenisine ve üst modeline bu kadar aç olan bir nesil
introduction: Tüketimin bu kadar çabuk, her şeyin yenisine ve üst modeline bu kadar aç olan bir nesilde bir taşa şekil vererek, heykeltraşlık yapmak kabul edilemezdi.
tags:
- graduate
- career
---

Zamanında yıllarını vererek bir eser yaratılıyorken, şimdilerde googledan indirme linki aratılıyordu. en büyük suçu yanlış yerde ve yanlış zamanda doğmuş olması idi.

Şiirler, televizyondaki programlar, giysiler, içecekler, dinler, plazalar her şey bir yarış içindeydi. bu yarışın içinde olmayan herkes kaybetmiş sayılıyordu. her konuda bir en iyi, en yüce aranıyordu. kimisi oyunu biraz çözmüş, olmayan dallar yaratıp kendince birinci olmaya çalışıyordu. mesleki sosyal mecralarda yeni yeni statüler türüyordu; yazanların bile kendisinin bilmediği pozisyonlar. fotoğraf paylaşım ortamlarında dizler, g.tler, kaslı kollar göğüsler vardı sadece. buralara paylaşım yapanlar gizli bir "terms and conditions" için onay vermiş sayılıyordu. vücudu, eğlenmeyi, tatili, arabayı başkalarının göz güzelliği için yapıyorlardı. yüzlerden ne kadar mutluluk okunsa da, gözlerinin içinde haset, kıskançlık ve kibir vardı.

En temele indirgendiğinde sadece güçlü olanın hayatta kalması düşüncesi ona tek mantıklı yol gibi geliyordu. diğer bütün aksiyonlar bir alt anlamı ifade ediyorlardı. vahşi bir yırtıcıdan kaçabilmek için hızlı koşmak, zor durumda ağır bir kütüğü kaldırabilmek, beslenebilmek için tuzak kuracak zekaya sahip olmak yerine six packleri dizmek, gym aynasından selfie çekinmek, pilatese gitmek günümüzde karşılığı olan davranışlardı. Amaçlar niteliğini yitirmiş, araç olmuştu. Alt anlam; yarışta diğerlerinin önüne geçmek.

İlk insanın muhtemelen yaşadığı zorluğun bir benzerinin bu zamanlarda da devam ediyor olduğunu görmek üzücü geliyordu ona. sadece kabileler büyümüştü, torunları göz boyayabildikleri kadar kabul görüyorlardı. en saldırgan ve gözü kara olan büyük ödülü alıyordu. en atılgan. ilk olan. bekleyip ortalığı koklayan, dikkatli yanaşarak bütün detayları hesaplayan ve ona göre ilerleyen değil. formüllerle ilerleyince ne kadar teorik olsa da yanılma payı her zaman vardır. bir kabile içinde iki kişi; ilki anlık, düşünmeden hareket eden, diğeri ise çevrenin koyduğu kuralları hesaplamaya çalışan. bir av peşinde giderken, atılgan olan diğer kimseyi düşünmeden saldıracaktır. diğeri ise bekleyecektir. iki senaryonun da başarıyla sonuçlandığı durumlarda kabilenin karnı doyduğu için kimse sesini çıkarmayacaktır, ancak istenen sonuç elde edilmediğinde işler karışacaktır. düşünmeden hareket eden, grupça da düşünmeden hareket ettiği en baştan kabul edildiği için bir başarısızlıkta suçlanmayacaktır; çünkü zaten düşünmeden hareket etmiştir. bu herkese mantıklı gelmektedir. ancak hesap yapan kişinin bir terslik karşısında yerden yere vurulmasına kimse itiraz etmeyecektir. doğruları söylemeye çalışıp tökezleyen herkes cezalandırıldığı için, gereken cesareti toplamak imkansız hale gelmiştir. yanlışın tabana yayıldığı, doğrunun dışlandığı bir ortam oluşmuştur. aynı durumun milatlar sonra hala devam ediyor olması, milatlar sonra da devam edeceğinin işareti gibi geliyordu ona.

Yemek veya barınma gibi temel ihtiyaçlarını toki ve makarna ile giderebilmeyi başaran insanlar, geriye kalan diğer ihtiyaçlardan ilk olarak seksi düşünür hale gelmişlerdir. cinslerin yüzde 80’inin, karşı cinsin top %20’sini arzuladığını okuduğunda, farkında olmadan bir yarışın içine doğmuş olduğu gerçeğiyle karşılaşmıştı. bu durum onu sadece sinirlendirmişti. büyüyünce ailesinin izin verdiği kadar güçlü olacak, çevresinin izin verdiği kadar kabul görecekti. hayatı çoktan belliydi, ama o bu yarışın bir parçası olmak istemiyordu. değerlerin umursanmadığı, skorların statü belirttiği, tüketimin yüceltildiği, nihilizmin sadece kelebekler vadisiyle eşleştirildiği bu toprakta nefes alması mümkün değildi. hiçlikten bile ekmek çıkarmaya çalışan acizleri gördükçe tek aklına gelen tiksintiydi.

“Hızlı yaşa, genç öl” mottosunun sorumluluktan kaçmak için oldukça sık kullanıyor olması çok üzücü geliyordu. hızlı davranıp, bardaki, meydandaki, yoldaki herhangi birine asılmak içten ve romantik kabul ediliyordu, yavşak değil. çevresel etkenleri ve moral kodları göz önünde bulunduran biri ise sıkıcı. yavşak kişilik, red cevabı aldığında sonraki “av”lara ilerleyebilirken, duygu etkileşimleri içindeki ise hala olasılıkları hesaplamakla meşgul oluyordu. yıllarca süregelen doğru olanı yapma baskısı, düşünceli kişiler için çevre tarafından dışlanmayla sonuçlanabileceği gerçeğiyle katbekat artıyordu. düşünmeden ilerleyen kişinin rahatlığı ise kaybedecek bir şeyi olmamasından gelmekteydi, kendine güveninden değil. annelerin “sana eş mi yok evladım” diye gazlayıp ortalığa saldığı birisini özgüveni değil, bencilliği yönetiyor oluyordu. bir hayvan, kaybedecek hiçbir şeyi olmadığında en tehlikeli oluyordu. öleceğini bilen biri, düşmanını yanında götürmeyi bir başarı sayıyordu. o anda ölümün onun için ne ifade ettiği, yıllarca yaptıkları, yapamadıkları hiç önemli olmuyordu. o anda ya var oluyorlardı ya yok oluyorlardı. konunun aslında mental olarak yaşama içgüdüsüyle olan bağı, onun çağlar önceki hayatı hayal etmesine sebep oluyordu. hiç bir fark yoktu.
samimiyetine inandığı kişilerin yarışına girmez ama saygı duyardı. seksten başka bir amaçla bir şeylerin yapıldığını görmek yalnız olmadığı hissini uyandırırdı. çok ender karşılaşıyordu bu hisle. çoğu saygı duyduğu kişi çoktan ölmüştü zaten. şu anlardaki tek umudu, kendini tekrar eden bir deneyin içindeki test maymunu olarak bulmasıydı. en azından deneyin bir sonucu olacaktı. sonu.

Ama o savaşmadıkça zayıf zannedip saldırdılar, karşılık vermedikçe sindirdiler, kendilerine benzetemeyince uzaklaştırdılar. ve bu yüzden hayatı boyunca yarıştan uzak durmaya çalıştı, kaybetti.
