---
layout: post
title: "Dilenma"
description: Tanışmaları yüzyüze olmasa da, her zamanki gibi kendisine azıcık ilgi gösteren birine hemen tutuldu.
image: '/assets/img/dilenma.jpg'
category: 'past'
twitter_text: Dilenma - Tanışmaları yüzyüze olmasa da, her zamanki gibi kendisine azıcık ilgi gösteren birine hemen tutuldu.
introduction: Tanışmaları yüzyüze olmasa da, her zamanki gibi kendisine azıcık ilgi gösteren birine hemen tutuldu.
tags:
- yurusemmi
- yurumesemmi
- risk
---

Bu tutulmalar, haftalık dozajda yenileniyordu. karşıyı olabildiğince tanımak, keşfetmek ve damgalamak için inanılmaz bir azimle çalışıyor, karşıdan gelen inanılmaz az ilgiyle her geçen gün bir dargınlık biriktiriyordu. yüzyüze oturup zaman geçirdikten sonra, fiziksel sınavları iki taraf da geçiyordu ki daha sonraki fazlara geçiliyordu. mantığı, bilinçaltı her zaman aktif ve devrede ona durmasını ve mantıklı düşünmesini, ani kararlar almamasını söylüyordu. kader ve karmanın her zaman zaten karşısında olduğunu, bu tip olaylar için önceki deneyimleri de hep kötü bittiğini haykırıyordu. ama gözlemci kişiliği de ilişkilerin düzenli bir ilgiye muhtaç olduğunu, eğer beslenmezse öleceğini fısıldıyordu. bi yandan çok fazla su verince bitkiler bile ölüyordu. toplum tarafından kabul edilen ilgi gösterme çizelgesi olmadığı için aklı karışıyor, sürekli çok mu darladığını düşünüyordu. darlamadığı zamanlarda da ilgilenmediği için ilişki açmaza mı girmiş sayılıyordu, bilmiyordu. eli ayağına dolaştığında yaptığı şeyi yaptı; hiçbir şey. hiçbir şey, denge, arada, nötr, eşit, adil, araf.. ne yanlış olabilirdi ne doğru. kendince ilişkiler zincirinde bir açıklık bulduğunu düşünüyordu, eğer hiçbir şey yapmazsa suçlu ve mesul olmazdı. vicdanı rahat olurdu; ama toplumca kabul edilen bir birliktelik sayılır mıydı bu? şehvet, kavga, trip, hızlı yürüme, sarılma, bakışma, bağırma gibi aksiyonlar olmayınca çevre bir ilişki varlığına inanmaz hale gelmiş durumda. birliktelik yorgunluktan gebersen bile gece yatmadan 1 saat konuşmayı, kolun uyuşsa bile kolkola uyumayı, oradan buradan gülen surat yollamayı şart koşmuş, kim durabilir karşısında.
>![placeholder](/assets/img/dilenma.gif "Modern ve sıradan bir ilişki örneği")

ortada inanılmaz bir risk var. her zaman kişinin kendinden daha iyisi vardır. mükemmel aşklar sessiz siyah beyaz fransız filmlerinde varmış. herkesin birbirine bu kadar kolay erişebildiği bir noktada risk gittikçe büyüyor; olan, bütün hayata eşit davranmaya, kişilerin duygularını incitmemeye ve kendini sevdirmeye çalışana oluyor. duygusuzluğun yüceltildiği, yavşaklığın meziyet sayıldığı bu düzende mantık var olamazdı.

etrafı ona "tanışması ne kadar hızlı olursa, bitmesi de o kadar hızlı olur" diyordu. kendi onlardan daha detaylı biliyodu, artık inanmak istemiyordu. hayatta onu üretmeye yöneltecek bir etken arıyordu. bencillik ve ilkellik, paylaşıma kapalı bir düzen yarattığı için, ona ilham olacak, tetikleyecek bir unsurun kendisine gelmesini engelliyordu. dünyadaki rastgelelikten payına düşeni hiç almamıştı. şansın kendine güldüğünü gördüğünde suratına yine bir gerçeklik şaplağı yedi; diğerlerine aynı şekilde davranmayacağını kim bilebilirdi. bu kuruntu, içten içe kendini kemiriyor yaşama duygusunu köreltiyordu. rahatı yerinde olanlar hayatın bunları düşünmek için çok kısa olduğunu, cevabı olmayan bir soruyu eşelediğini söylüyorlardı.

sorunun kendince kolay anlaşılabilir olduğunu düşünüyordu, ekstremitelerden kaçınıyor, ne çok ne az ilgi gösterince herşey ok gibi oluyor deniyordu. peki ya bencillik ve ilkellik? kavgalar ve savaşlar bunlardan çıkıyorken, kişi evinde otururken başka ne düşünecek. kıskançlık.

her şeye cevabı olan şark kurnazlarının uydurduğu "seviyorsan git konuş bence" kafasında, herşeyin var/yok temeline indirgenmesi insanı düşünmekten uzaklaştırır. kişinin elinden seçme olanağı alındığında vicdanı rahatlar ve "zaten benim başka şansım yoktu" der ve "sevdiğine" yürür. artık sanal dizginler sevilendedir. seçme işini ona bırakarak kişi kendini her türlü mutlu sona ulaştırabilir. ya zaten istediği gibi kabul edilecek, ya da reddedilecek ve kendi egosu tarafından "sen elinden geleni yaptın, bırak değmezmiş" diyerek avutulacak.

bütün bunları biliyor, sürekli düşünüyor ve farkındalığın verdiği acıyla büzülüyordu. olasılıklar kafasında dallanıp budaklanıyor, şuna şöyle buna böyle davranmaktan, kafasında algoritmalar oluşturmaktan anı kaçırıyordu. en temel sorun olan güvene geldiğinde ise bütün yapılar yıkılıyor, her şey duruyordu. kendisini ve olasılıkları kestirebildiği için diğerlerine neden olmasın demelerinin en olası şey olduğunu düşünüyordu. bir açmazda daha beklerken, nereye doğru gitmesini söyleyecek birisini bekliyordu: ileri, geri veya hiç
