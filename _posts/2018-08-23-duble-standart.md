---
layout: post
title: "Doublé Standart"
description: Hafızası kendini yanıltmıyorsa bundan tam altı yıl önce gece gibi mar saçlı bir dilber ilen meşk halindeydi.
image: '/assets/img/duble.jpg'
category: 'shorts'
twitter_text: Doublé Standart - Hafızası kendini yanıltmıyorsa bundan tam altı yıl önce gece gibi mar saçlı bir dilber ilen meşk halindeydi.
introduction: Hafızası kendini yanıltmıyorsa bundan tam altı yıl önce gece gibi mar saçlı bir dilber ilen meşk halindeydi.
tags:
- erasmus-i avam
- mektupla
- nereyekadar
---

Uzun zamandır tanışıklıkları mevcuttu ancak yakın zamana kadar birbirlerine olan ilgileri vücut bulmamıştı. Bir dolunayda yan yana oturup denizdeki yansımalarını izlerken gençliğin körüklediği ateş ilen dehanları bir olmuştu. Yıllardır bu hatundaki mistik hava onu daha da içine çekmişti. Kendisi gibi cemiyete uzak birini bulunca ona yakınlaşmak istemekteki tevazürü kendi de anlayamadı. Boğulacağını bile bile atladı bu ırmağa.

Şehir hayatından sıkıldıkları vakit haftasonları kasrlarda gezintiye çıkıyorlardı. Pek neşeli geçtiği denmese de heyecansız da denmezdi. Çimlerde bir şemsiye altında uzanır, tütün sarar ve yanlarında getirdikleri mecmuaları okurlardı. Hatun her şeyden kolayca sıkılır görünürdü. Acı bir ifade değil, çehresinde simsiyah iki kuyu gibi gözleriyle <em>inintéressant</em> bir şekilde boşluğa bakardı. Bu kadındaki zalimlik ve umursamazlık adeta çeşmine taşmış gibiydi. Onu memnun etmek için boş bir çabaya girişecek iken kendini durduruyor ve olayları akışına bırakıyordu. Üstüne gittikçe kendinden uzaklaşacağına inanıyordu. Bu bakımdan mektupları ziyadesiyle kısa ve öz tutmaya gayret ediyor, kendi isteği ilen ona yanaşmasını bekliyordu.

Bir değil iki kişilik düşünürken Mühendishane-i Bahrî-i Hümâyûn, bir duyuru ile talebelere ülke sınırları dışında <em>formation</em> imkânı sağlanacağını belirterek <em>prospecté</em> temsil edenlerin başvurularını kabul edeceklerini yayımladı. Kendisi çoktandır bir katiphanede <em>junior</em> yazıcı olarak çalışmaya başlamış olduğundan bu imkândan yararlanması mümkünatlı görünmese de aynı koşullar başkaları için gayet olası idi. Sevdiceği başvuru neticelenmesinin ardından neredeyse ertesi günü tüm eşyalarını hazırlamış babasının yalısının önüne at arabası emretmiş bekliyordu. Gardan bir <em>traine</em> binecek ve uzun bir süreliğine kaybolacaktı. Bol bol mektuplaşacaklarına ve birbirlerini unutmayacaklarına söz vererek veda ettiler.

Ayrılıklarının başlarında bol bol mektuplaştılar. Çoğunlukla kültüre <em>adaptation</em> zorluğundan ve odalardaki hemcins dostlarının anlayışsızlıklarından dem vuruyordu. Mektuplar tek yönlü idi, hiç merak edilmiyor hep merak ediyordu. Vakitler ilerledikçe uzunca yazılmadığı zamanlar bile oluyordu. Araları, farkında olduğu ama söyleyemediği bir şekilde açılıyordu. Söylerse gerçekten açıldığını benimsemiş sayılacaktı. Bu belirsizliğe dayanamadı ve yanına gitmeye karar verdi. Yazıhaneden çıktığı gibi el çantasına üç beş kıyafet atıp bir bilet almak için gara gitti ve ilk <em>séance</em>da yolculuğu başlamış oldu. Zaman zaman “giden mi terk eder yoksa kalan mı” diye sorular aklını meşgul etti. Yol boyunca, hatunun zamanında bir <em>caffe</em>de farkında olmadan düşürdüğü gül işlemeli mendilini kokladı. O ayrıldıktan sonra bu parçayı yanından hiç ayırmıyor idi zaten. Ona aylar sonra yapacağı bu ince jest ile aklındaki soru işaretlerine nazaran ne kadar da meşk içinde olduğunu kanıtlamayı umuyordu.

Günler süren yolculuk sonrasında mektuplardan zorla buldugu mektep hotelinin önüne geldi ve <em>reception</em>a kendisi için not göndertti ve beklemeye başladı. Öğrenci olduğu anlaşılan süslü ve havalı Fransız bir bayan, parlak <em>robe de chambre</em>ye sarınmış bir şekilde kendisini eski oda arkadaşı olarak tanıttı ve içinde bulunduğu kıyafetler içün özür diledi. Kendisini bekletmemek babında bir an önce aşağıya teşrif etmek zorunda kaldığını, zira aradığı kişinin bir süre önce yakınlardaki bir <em>appartement</em>a taşındığını bildirdi. Teşekkürlerini sunduktan sonra aceleyle aldığı adrese intikal etti.

İlk gördüğünde ona sarılmak içün atıldı ancak hatun sadece heyecandan yoksun bir reveransla karşılayınca o da bu duruma uygun bir şekilde fesini tutarak önünde eğildi. Müstakil bir odaya taşındığını, kendine ait <em>vestiaire</em> ve lavabosu olduğunu söyledi. Zat'ında bir farklılık vardı. Pek konuşmuyor, normalden daha fazla ilgisiz davranıyor gibiydi. Kendi odasına davet etti ve yolculuğun yorgunluğunu atmak için biraz dinlenmesi gerektiğini söyledi. Kendisi akşamki yemek için <em>bazaar</em>a gidip yiyecek bir şeyler alması gerektiğini ifade etti ve kapıyı çekti.

Bir süre sonra aşağıdan gelen tokmak sesine uyandı. Kapının çaldığı belli idi ancak açan yok gibiydi. Sanki bütün <em>appartement</em>da kendisi vardı. Bunu görev bilip kapıya yöneldiğinde oda kapısının kilitli olduğunu fark etti. Acil bir duruma işaret eden bu durumla ilgilenebilmek için odaya bir bakındı. Bir anahtar arıyordu ancak etrafta hiç yoktu. Yatak altına, divan çekmecelerine ve <em>portemanteau</em> ceplerine baktı, anahtara benzer bir eşyaya rastlamadı. Yatağın yanı başında duran <em>miroir de courtoisie</em>nin tutamacı olduğunu gördü. Masanın alt kısmından içi mektup dolu bir çekmece açıldı. Kendi gönderdikleri olduğunu varsayarak mektupları eşelemeye devam ederken, tüm mektupların aşina olmadığı yabancı bir erkek tarafından imzalandığını gördü. Aşağıdan gelen kapı sesi artık yok gibiydi. Yatağa oturup istemsizce içlerinden bir iki tanesini okudu. Karşılıklı derin bir tutku besleyen birinin kaleminden çıkmış olduğu açıktı. Bu beyefendi ile aylardır derinlemesine yazıştıkları belli idi. Durumun vahammiyetini daha fazla kaldıramayacağını anladığında elleri titrer halde boğazında bir yumru ile el yazılarına ve <em>photograph</em>lara bakıyordu. Daha fazla okuyamadı, katlayıp bulduğu yere geri koydu ve divana geri uzandı.

Bir vakit daha sonra kadın geri geldi. Kendisinden izin isteyerek hava almak için biraz yalnız gezmek istediğini söyledi ve odadan ayrıldı. Deniz kenarında bir banka oturdu ve kayıkları izlemeye koyuldu. Düşündü. Bir süre sonra odaya geri döndü. Pek çok kez kırılmış içi biraz daha ezildi. Kalan süre boyunca üzüldüğünü gizleyerek bir şey olmamış gibi davrandı, konuşmadı. Kendi ince yapısını bir hıfz'a sararak çevresinden uzaklaştı, zira bu onu <em>travma</em>lardan koruyan yegane sığınak idi. Yurda geri döndükten bir iki gün sonra kadının artık görüşmek istemediğini belirten acele iletim mektubunu okuduğunda da bir şey hissetmedi. Uzaklarda onun yüzünü ilk gördüğünde çoktan kabullenmişti zaten.

Bugün, vaktinde beraber ziyaret ettikleri parkları el çantasıyla bir turladıktan sonra bir <em>fountain</em> kenarına gölgeye oturdu. İlkbahar yeni yeni uğruyordu şehre, ceketini çıkardı, kravatını gevşetti. Çantasından gelecek için uzaklara göndermeye umutlandığı yazıları, geçmiş zamanlardan kalan taze ve yalan aşk mektublarını ve birlikte pozları olan siyah - beyaz <em>photograph</em>ları çıkardı. Son birer kez okudu, baktı, kokladı. Sonra ceketinin iç cebinden bir kibrit kutusu buldu ve bir dal çıkardı, kağıtları tutuşturmak içün yanan ucunu yaklaştırdı. Gözünün önünde beliren "Ra's etmek istediğinize emin misiniz?" levhasında 'Oui'yi seçti. Bütün yaşananların ve boşa geçen zamanların yok oluşunu izlerken annesinin sözü aklına geldi; “Herkes kendini düşünür, olan yine sana olur”. Canım anam..
