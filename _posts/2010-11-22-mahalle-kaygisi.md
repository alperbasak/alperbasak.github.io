---
layout: post
title: "Mahalle Kaygısı"
description: Aramalı mıydı?
image: '/assets/img/mahallekaygisi.jpg'
category: 'reprimand'
twitter_text: Mahalle Kaygısı - Aramalı mıydı?
introduction: Aramalı mıydı?
tags:
- graduate
- career
---

Daha önceki deneyimleri bunu yapmamasını söylüyordu. zaten netten bakmıştı. yoktu işte, 5 sokak ötesine kadar rahatça götürebilinen hizmet oraya gelmiyodu. ama yine de müşteri hizmetlerine bi sorsam mı diye düşünüyodu. geçen seferkinin acısı hala içindeydi, o deneyim kendinde asla kapanmayacak bi travmaya yol açmıştı. hiçbi şeyden haberi yoktu o zamanlar..

telefon yine çalıyordu. heyecanlı olacağını bildiğinden vereceği siparişi önceden düşünmüştü. onun için bir ilk olacaktı, o yüzden karşı tarafın ne söyleyeceğini, onun ne cevap vereceğini, nasıl cevap vermesi gerektiğini, ne zaman konuşması gerektiğini bilmiyordu. "pizza hut, siparişinizi alayım." dedi hızlıca biri. "ııı..ben büyük boy karışık pizza alcaktım da" diye cevapladı. nasıl bu kadar kendilerine güvenle konuşabiliyolardı ki? '-şu olsun mu?', 'olsun', '-bu olsun mu?', 'hıhım', 'bundan olsun mu?', 'ıııı...yok' diye çabuk çabuk cevap veriyo, ama o anda geçen zaman sanki yıllar gibi geliyodu. sonuçta basit bi karışık pizzaydı, çok uzatmaya gerek yoktu ki. bu hengamede kesin yanlış bişeyler ısmarladığını düşünürken pizzacı fiyatı söyledi ve onay istedi. önceden fiyatını da düşünmüştü. aslında en çok da fiyatı düşünmüştü. ilk kez eve sipariş veriyordu, eh o kadar da olucaktı canım. onayladı. içinden 'lan harbiden de sipariş veriyorum oluum, eke eke' diye garip bi heyecan dalgası geçti. 'adresi alıyım' dedi ses. söylemeye başladı, tam semti söylemeyi bitirmişti ki, 'yalnız bizim oraya servisimiz yoktur' dedi ve telefon kapandı. sonra acıklı bir bağlama yankılandı uzaktan. yıkılmıştı. sonuna kadar getirilip orada bitirilmişti. beklenti yarattırılıp, eline verilip, geri alınmıştı. eline verilmişti.

şimdi ne olacaktı peki? o günden sonra telefondan, internetten bir daha sipariş vermiş miydi? hayır. gider paşa paşa mekandan yemeğini alır, paket yaptırıp eve geri dönerdi. niye bu kadar insanlardan kaçıyordu ki? elinde paket yemekle metroya binenin halini kimler bilebilir ondan başka, belki de ondandır bu kaçışı. kokusu metroyu doldurmasın diye torbanın ağzını büzmeler, kimseler görmesin, anlamasın diye torbanın markasız tarafını dışa tutmalar, hızlı adımlar, ürkek bakışlar, hep izlendiğini sanmalar niyedir... genişlik çok zor zanaat.

tabi ki aramayacaktı. arayamayacaktı. alacağı cevabı biliyordu artık. 'oraya hizmetimiz yok'.
