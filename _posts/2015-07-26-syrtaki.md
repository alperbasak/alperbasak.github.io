---
layout: post
title: "Syrtaki"
description: Bomboş kuru adalarda, sadece kireç boyalı küçük evler arasında özgürlüğü aramak çok ironik geliyor.
image: 'http://res.cloudinary.com/dm7h7e8xj/image/upload/c_scale,w_760/v1504807365/now-you-see-me_wtv89q.jpg'
category: 'reprimand'
twitter_text: Syrtaki - Bomboş kuru adalarda, sadece kireç boyalı küçük evler arasında özgürlüğü aramak çok ironik geliyor.
introduction: Bomboş kuru adalarda, sadece kireç boyalı küçük evler arasında özgürlüğü aramak çok ironik geliyor.
tags:
- graduate
- career
---
özgürlük şimdilerde her istediğini yapabilmek olarak geçse de içi boş bir kandırmacadan ibaret olduğu çok belli. genç kızlar ne kadar özgür olduklarını giydikleri elbiseler, topuklular ve parlak ışıklar altında paylaşılan fotoğraflarla, erkekler hız, araba ve loca partileriyle eşleştiriyor. Özgürlük her zaman istediğini yapmak iken bir şeyler değişmiş olmalı ki, bütün bu "özgür olma hakkı" para ile satın alınan bir lükse dönüşmüş. sadece zenginler özgür olabiliyor. hangi adalarda özgür olunabileceğini bile onlar belirliyorlar. artık denize sıfır, bambu tenteleri olan, uşakların hizmet ettiği adalarda kişi istediğini yapabilir sadece. uçak yolları, gezi dergileri, yemek programları, gece klüpleri, antikacılar, yat limanları sanki anlaşmışcasına hep bir ağızdan özgürlüğün bu olması gerektiğini söylüyor, beyinlere özgürlüğü sınırlıyorlar. eğer bunların dışında bir özgürlük arıyorsanız, toplum tarafından dışlanıyor onlar gibi güneş yağı, kokteyl kadrajda diz fotosu paylaşmadığınız için yeterince özgür olmamakla suçlanıyorsunuz. her istediğini yapabilen sınıf, yaptığı şeyler sınırlı olunca yeterince özgürdür denemez.

bunun tam tersi olmasa da, imkanı bu kadar rahat olmayan bir sınıf ise özgürlüğü sözlük anlamına daha yakın yaşamak için elinden geleni yapıyor. her istediğini yapmanın rahatlık olarak adledildiği, çadır, gitar ve sarma tütün ile eşleştirilmiş bir güruh. özgürlüğü bireyselleşmek ve farklılaşmak olarak gören, ancak karakterleri ve davranışlarıyla birbirlerinin aynısı olmaktan çok da uzaklaşamayan topluluk. toplumun emrettiklerini bir zehir olarak görür, kendilerini aşağılanmış varsayarlar. bu yüzden kendi kurallarını oluştururlar, sadece kendi stillerinden olanları kabul ederler. varsayılan kurallar bütününü bir başka kurallar bütünüyle değiştirmek çok da özgür bir düşünce değil sanki.

bütün bunları göz önünde bulundurunca st. tropez yada kelebeklerde değilseniz, özgür değilsiniz mi demek oluyor? en liberal kişiler bile kendi bencilliklerinde boğularak, gruplaşarak kavgalarına böyle devam ediyor. birbirlerini yeterince özgür olmamakla suçlayabiliyor, kendi isteklerini yapmadıkları için dışlayabiliyor.

hayatında böyle imkanları görmeyen, tatmayan, bomboş bir adada küçük kireç boyalı evlerde büyümüş Zorba ise, “artık dünküleri hatırlamaktan, yarınkileri istemekten vazgeçtim; şimdi, şu anda ne oluyor, o ilgilendiriyor beni. "şimdi ne yapıyorsun Zorba?" diyorum. "uyuyorum," diyor. "iyi uyu öyleyse" "şimdi ne yapıyorsun, Zorba?" diyorum. "bir kadına sarılıyorum," diyor. "iyi sarıl öyleyse Zorba, hepsini unut, dünyada başka bir şey yok, yalnız o ve sen, Vira!"

küçükken öğretilen "kişinin özgürlüğü, başkasının özgürlüğünün başladığı yerde biter" sözü kendi ile çelişen bir durumdur. hayvanlara, böceklere, yıldızlara, samanlara özgür diyebilen birisi insanlar için asla aynı şeyi söyleyemez. topluluk duygusu içindekileri kendince öğretmeye eğitmeye ve etkilemeye itekler. kişi bir topluluğun üyesi olduğu sürece asla özgür olamayacaktır. sanal dünyadaki fotoğraf paylaşım platformları beğeni ve paylaşım sayısı ile yavaş yavaş kendi hukuk ve yargılama sistemini kurmaya başlamıştır. adalet sisteminin ilk toplumlara geldiğindeki gibi, güçlü olandan yana yapılan düzenlemeleri andırmaktadır. parası olanın özgürlüğün ve rahatlığın kurallarını koyduğu, güçsüz olanların ise istediklerini yapamadıkları, kaygılandırıcı bir gerçek. özgür olmak için öncelikle eşit olmak gerek. eşit olmak için de yoklukta bir ada, kireç kaplı köşeli evler, deniz ve asma yaprakları gerekiyor.

"güç, patron, çok güç! bunun için delilik gerek, delilik, duyuyor musun? ya hep, ya hiç! ama sende beyin var, bu kadar verdim, bu kadar aldım; kar şu kadar, zarara bu kadar diye yazıyor. yani, iyi bir sahip, her işi sermiyor, her zaman arkayı kolluyor. hayır, ipi koparmıyor rezil, onu sıkı sıkı elinde tutuyor, kaçırırsa mahvoldu demektir zavallı, mahvoldu demektir! ama, ipi koparmadıkça, hayatın ne tadı vardır, söyler misin bana? papatya papatyacıktır; rom değil ki dünyayı altüst etsin!" - Zorba, Nikos Kazancakis
