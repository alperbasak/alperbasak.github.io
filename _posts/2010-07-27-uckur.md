---
layout: post
title: "Uçkur"
description: Hobiler kendini bir yere ait hissedebilmek için yaratılmışlar.
image: '/assets/img/uckur.jpg'
category: 'past'
twitter_text: Uçkur - Hobiler kendini bir yere ait hissedebilmek için yaratılmışlar.
introduction: Hobiler kendini bir yere ait hissedebilmek için yaratılmışlar. Bir nevi kendini kandırmaca.
tags:
- ehlikeyf
- gucdengeleri
- degismiyor
---

"Bir nevi kendini kandırmaca. yapmaktan zevk alınacağı şeyleri başkasına göstermek için yaparsınız. müzik mesela. sırf daha çok kişiye kendinizi kanıtlamak için grup kurarsınız, stüdyolarda yaşarsınız. ama bunu sevdiiniz için deil, içinizde bulunduğunuz ortama hava atmak için kullanırsınız. ilk tanıştığınız insanlara ben sadece bu deilim dostum! diyebilmek içindir bütün bu çaba." dedi ve arkasına yaslanıp rakısından bi yudum aldı. kendisini dinlediğini düşündüğü kişilere baktı. 2 kişi. yanındaki kız başını salladı, karşısındaki çocuk tepki vermedi. masanın en ucunda oturuyodu. resmen bi eklentiydi. masanın diğer tarafında bi hareketlilik oldu, "hadi hadi, hooooop...". kadeh tokuşturuyolardı. herkes ellerinde bardaklarla o tarafa yöneldi. bi kaç rakı kadehi, bi iki tane bira ve bir tane de içi buz dolu sade rakı. bu da kalktı ayağa, uzanamıyodu haliyle. bardağına vurcaklarından şüpheli bi şekilde uzattı. sadece bi kişi vurdu, o da tam vurmak deildi aslında, yanlışlıkla çarpmıştı. neyse dedi içti. yanındakiler masanın bu tarafında olmaktan çok da memnun deillerdi. 'ilk gelen oturur' yapılmıştı ve kendisi ilk gelmişti. masanın en ortasına oturabilrdi ama götü yemedi. hiç bi zaman da yememişti zaten. diğer herkesi bekledi, en son oturdu. kimisine göre çok centilmence, kimisine göre çok hıyarca bi hareket. çoğunluk ise banane lan diye düşünüyodu.

"yani anlatabildim mi? kimse hobisini tek başına yapmaz, yapamaz. yemez yani. tek başına takılanlar da zaten bi noktada başkalarına göstermek için yaparlar. kendisini en güvenli hissettiği yerde alıştırma yapar, ortamda kendini sergileyebilmek için. hobiler sadece insanların kendini kandırmasıdır. hobiler zevk almak veya zevk vermek için deil, ortamın ihtiyaçlarını karşılayabilmek için yapılır. ve ortamdakiler arasında görünmez bi sidik yarışı başlar. kendi bodrumunda hobisine en çok çalışan ortamda yükselir. diğerlerine ise sadece onu tebrik etmek ve kendilerine kızmak kalır, niye ben o kadar çalışmadım ki diye". çok mu konuşuyodu, saçma mı konuşuyodu farkında deildi. yanındaki kız "hıhım" dedikten sora öbür yanındaki sevgilisinin koluna girdi başını dayadı omzuna. artık ona ulaşamazdı, ona 'pardon' demek, bişey istemek, konuşmaya çalışmak imkansızdı. masadan iyice kopmuştu.

karşısındaki çocuk sürekli işeme bahanesiyle yerinden kalkıyo, heralde aynada kendine bakıp sonra masanın diğer ucuna gidip orda diz çökerek birinin omzuna tutunuyodu ve ordakilerle takılıyodu. rakı içmek için geldiğinde "hocam ateşin var mıydı?" diyip geri gidiyodu.

tabağına baktı boştu, mezeler ortaya getiriliyo, beğenilmeyenler yer değiştire değiştire kenarlara geliyodu ve orada duruyolardı. artık yalnız başına hayıflanıp içmek kalmıştı tek yapabileceği. evde hep çalışıyodu buna, ne yazık ki ortamda böyle bi hobinin getirisi yoktu.

zırt pırt kadeh kaldırmaya başlamışlardı. artık yeltenmiyodu bile kalkmaya. kimse konuşmaz oldu. neyse dedi böyle olacağı belliydi zaten. en korktuğu bölüm yakınlaşmaya başlamıştı artık. hadi dedi içinden, çabucak olsun bitsin de düşünmek zorunda kalmıyım. çünkü sormadıkları her dakika, aklında soruya sürekli değişik senaryolar üretiyodu. ve bu gidişle sorduklarında apışıp kalacaktı. şu ana kadar hep aynı cevabı vermişti zaten. "uçtun gittin üstad! ne düşünüyon öyle?!" diye sordu zıpçıktının teki. soranlar da genelde aynı tipte oluyodu zaten. rakıya gidiliyo diye masadaki tek beyaz gömlek giyen piç.
"hiiç.." dedi cevabını uzatabilrdi açıklamalarla ama yapmadı, biliyodu ki konuştukça daha da bi taşak konusu olacak. "ha iyi." dedi döndü önüne devam ettiler konuşmalarına. heralde tam o sırada bi konu değişikliğine ihtiyaç oldu da bi durdular etraflarına baktılar, onu gördüler. başka ne diye bulaşsınlardı ki zaten?

"aslında var ya," dedi kendi kendine "bu adamlara saygı duymak istiyorum. ortamı kontrol etmek zor iş. evde filan da çalışamazsın ki tek başına. baya baya yetenekli olmak gerek bu konuda. ama biliyorum ki ortam için sadece piç olman yeter. hobiler gibi, sevdiğin için deil, piç olmak için yapıyorsun."
